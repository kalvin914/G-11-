<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>

</head>
<body>
    <div>ဗဟိုဘဏ်များပေါ်ပေါက်လာပုံ</div>
<div>
        နိုင်ငံအများရှိ ဗဟိုဘဏ်များသည် များသောအားဖြင့် အင်္ဂလန်ဘဏ် ယူထားကြသည်။ 
        အင်္ဂလန်ဘက်သည် ပုဂ္ဂလိကဘဏ်အဖြစ်စတင်ခဲ့ရာမှ အင်္ဂလန်ဘုရင်နှင့် ငွေကြေးအားဖြင့် ပတ်သက်မှုရှိသဖြင့် ဩဇာအာဏာပြည့်ဝပြီး ထင်ပေါ်ကျော်ကြားသောတဏ်ဖြစ်ခဲ့သည်။ ဤသို့သေ အခြေအနေကြောင့် အခြားသောဘဏ်ငယ်ကလေးများသည် အင်္ဂလန်ဘဏ်တွင် ငွေစာရင်းများထားကြ သည်။ မိမိတို့အချင်းချင်းငွေပေးချေစရာများရှိပါက အင်္ဂလန်ဘဏ်တွင် ငွေစာရင်းရှင်းခြင်း နည်းဖြင့် ပေးချေကြသည်။ အင်္ဂလန်ဘဏ်ကရယူသော အတိုးနှုန်းမှာလည်း အခြားသော ဘဏ်ငယ်ကလေးများက ရယူသောအတိုးနှုန်းအပေါ်တွင် များစွာလွှမ်းမိုးမှုရှိသည်။
        
        <div>နောက်ပိုင်းတွင်အင်္ဂလန်ဘဏ်သည် အင်္ဂလန်နိုင်ငံတွင် တစ်ဦးတည်းသော ဘဏ်ငွေစက္ကူ ထုတ်ဝေခွင့်ရှိသည့်ဘဏ်ဖြစ်လာသည်။ အင်္ဂလန်ဘဏ်သည် အင်္ဂလန်နိုင်ငံတွင် ဘဏ်ငယ်ကလေး များအား ကြီးကြပ်ကွပ်ကဲမှုနှင့် ၎င်းတို့အတွက် ဥပဒေများထုတ်၍ ထိန်းချုပ်ခွင့်အာဏာကိုပါ ရရှိခဲ့သည်။ အင်္ဂလန်ဘဏ်သည် ၁၉၄၆ ခုနှစ်တွင် နိုင်ငံပိုင်ဘဏ်ဖြစ်လာခဲ့သည်။
        
        </div><div>အင်္ဂလန်နိုင်ငံ၏ အတွေ့အကြုံများအရဆိုလျှင် အထက်တွင်ဖော်ပြခဲ့သောလုပ်ဆောင်ချက်များကို ဆောင်ရွက်နိုင်ရန်အတွက် အင်္ဂလန်ဘဏ်ကဲ့သို့ တစ်ခုတည်းသော ဩဇာအာဏာပြည့်ဝသည့်ဘဏ်မျိုး အလွန်လိုအပ်ကြောင်းတွေ့ ရသည်။ ထို့ကြောင့် အခြားသောနိုင်ငံများသည် အင်္ဂလန်နိုင်ငံအားအတုယူ၍ အင်္ဂလန်ဘဏ်ကဲ့သို့သောဘဏ်များကို တည်ထောင်ခဲ့ကြသည်။ နောက်ပိုင်းတွင် ၎င်းဘဏ်များကို ဗဟိုဘဏ် များအဖြစ် အသိအမှတ်ပြုလာကြသည်။ ယခင်ဆိုရှယ်လစ်နိုင်ငံများတွင်လည်း တိုင်းပြည်၏ဘဏ်လုပ်ငန်းစနစ် ကို ထိန်းချုပ်စီမံကွပ်ကဲရန် ဗဟိုဘဏ်ကိုတည်ထောင်ခဲ့ကြသည်။ မြန်မာနိုင်ငံ၏ ဗဟိုဘဏ်မှာ မြန်မာနိုင်ငံတော်ဗဟိုဘဏဖြစ်သည်။ ဂျပန်နိုင်ငံ၏ ဗဟိုဘဏ်မှာ ဘင့်အော့ဖ်ဂျပန်ဖြစ်သည်။ အိန္ဒိယနိုင်ငံ၏ဗဟိုဘဏ်မှာ ရီဆာဘင့်အော့ဖ် အိန္ဒိယဖြစ်သည်။
         ကမ္ဘာပေါ်ရှိလွတ်လပ်သောနိုင်ငံတိုင်းလိုလိုတွင် ဗဟိုဘဏ် ရှိသည်။</div>
</body>

    <div class="container">
        <h1>အခွန်စည်းကြပ်ခြင်း၏ အခြေခံမူများ</h1>
        
        <div class="rule">
            <h2>(က) အခွန်များသည်တရားမျှတမှုရှိရမည်</h2>
            <p>။ ဆိုလိုသည်မှာ တရားမျှတမှုကိုရှေးရှုပါက ပေးနိုင် စွမ်းအားများသူများအပေါ်တွင် အခွန်များများစည်းကြပ်၍ ပေးနိုင်စွမ်းအားနည်းသူများအပေါ်တွင် အခွန်နည်းနည်းသာ စည်းကြပ်ရန်ဖြစ်သည်။</p>
        </div>

        <div class="rule">
            <h2>(ခ) အခွန်များသည်တိကျသေချာမှုရှိရမည်</h2>
            <p> ။ ဆိုလိုသည်မှာ အခွန်ထမ်းဆောင်သူနှင့် အခွန် စည်းကြပ်သူ နှစ်ဦးစလုံးသည် အခွန်၏သဘာဝနှင့်ပမာဏတို့ကို သေချာစွာသိရှိနားလည်ရန်လိုအပ်သည်။ အဘယ်ကြောင့်ဆိုသော် အခွန်ထမ်းဆောင်သူသည် တရားဥပဒေအရ အခွန်ကိုမပေးမနေရပေးရန် တာဝန်ရှိသူဖြစ်ပြီး အခွန်စည်းကြပ်သူသည်အစိုးရအသုံးစရိတ်အဖြစ်သုံးစွဲရန် အခွန်မှရငွေကို ကောက်ခံပေးရ သူဖြစ်သောကြောင့်ဖြစ်သည်။</p>
        </div>

        <div class="rule">
            <h2>(ဂ) အခွန်စည်းကြပ်ရာတွင်အဆင်ပြေမှုရှိရမည်</h2>
            <p> ။ အခွန်ထမ်းဆောင်ရာတွင်လည်းကောင်း၊ အခွန်ကောက်ခံရာတွင်လည်းကောင်း၊ အခွန်ထမ်းဆောင်သူနှင့် အခွန်ကောက်ခံသူ နှစ်ဦးစလုံးအတွက် အဆင်ပြေရမည်ဖြစ်သည်။ အဆင်ပြေမှုမရှိပါက အခွန်ထမ်းဆောင်ရာနှင့် အခွန်ကောက်ခံရာတို့တွင် နှောင့်နှေးကြန့်ကြာမှုရှိမည်ဖြစ်သည်။</p>
        </div>

        <div class="rule">
            <h2>(ဃ) အခွန်စည်းကြပ်ရာတွင်ကုန်ကျစရိတ်သက်သာရမည်</h2>
            <p> ။ အခွန်များကောက်ခံရာတွင် ကုန်ကျစရိတ် များရှိမည်ဖြစ်ရာ အခွန်ကောက်ခံသောစရိတ်ကိုတတ်နိုင်သမျှချွေတာနိုင်ရမည်။ အခွန်ကောက်ခံသော စရိတ်များပါက အခွန်မှအသားတင်ရငွေမှာ လျော့နည်းမည်ဖြစ်သည်။</p>
        </div>
    </div>
    <div class="container">
        <h1>ပြည်သူ့ဘဏ္ဍာရေး၏ အဓိပ္ပာယ်</h1>

        <div class="content">
            <p>ပြည်သူ့ဘဏ္ဍာရေးဆိုသည်မှာ ဘောဂဗေဒဘာသာရပ်၏ ဘာသာရပ်ခွဲတစ်ခုဖြစ်ပြီး အစိုးရနှင့် ပြည်သူ့အာဏာပိုင်အဖွဲ့အစည်းများ၏ အသုံးစရိတ်များ၊ ရငွေများနှင့် သက်ဆိုင်သော ဘာသာရပ်ဖြစ်သည်။ ၎င်းဘာသာရပ်ကို လေ့လာခြင်းဖြင့် အစိုးရ၏ အသုံးစရိတ်ခွဲဝေသုံးစွဲပုံ၊ ရငွေရရှိရန် ရှာဖွေပုံတို့သည် နိုင်ငံတစ်နိုင်ငံ၏ ထုတ်လုပ်မှုပုံသဏ္ဌာန်နှင့် ဝင်ငွေခွဲဝေဖြန့်ဖြူးပုံတို့ကိုသာမက ထုတ်လုပ်မှုပမာဏနှင့် လုပ်သားများအလုပ်အကိုင်ရရှိမှုအခြေအနေပေါ်တွင်ပါ အကျိုးသက်ရောက်မှုရှိကြောင်းကို နားလည်လာနိုင်သည်။</p>

            <p>ဘဏ္ဍာရေးသည် ငွေကြေးစီမံခန့်ခွဲမှုဖြစ်သည်။ ငွေကြေးစီမံခန့်ခွဲမှုတွင် ငွေအရအသုံး၊ အပေးအယူ၊ ငွေချေးငှားခြင်း၊ ချေးယူခြင်း၊ ငွေကြေးပမာဏထိန်းချုပ်ခြင်း၊ ကွပ်ကဲခြင်း စသည်တို့ပါဝင်သည်။ ထို့ကြောင့် ပြည်သူ့ဘဏ္ဍာရေးသည် အစိုးရ၏ ငွေရေးကြေးရေးနှင့်သက်ဆိုင်သည့် ဘာသာရပ်ဖြစ်သည်။</p>

            <p>အစိုးရဟူသောဝေါဟာရတွင် ဗဟိုအစိုးရ၊ ဒေသန္တရအစိုးရအဖွဲ့အစည်းများနှင့် မြူနီစီပယ်အဖွဲ့အစည်းများအကျုံးဝင်သည်။ ထို့ပြင် ပြည်သူ့ဘဏ္ဍာရေးသည် နိုင်ငံပိုင်စီးပွားရေးလုပ်ငန်းများနှင့်လည်း သက်ဆိုင်သည်။ အဘယ်ကြောင့်ဆိုသော် အဆိုပါလုပ်ငန်းများ၏ အရှုံးအမြတ်များသည် အစိုးရ၏ ရငွေနှင့် အသုံးစရိတ်များအပေါ် အကျိုးသက်ရောက်မှုရှိသောကြောင့်ဖြစ်သည်။</p>

            <p>ဗဟိုအစိုးရ၊ ဒေသန္တရအစိုးရအဖွဲ့အစည်းများ၊ မြူနီစီပယ်အဖွဲ့အစည်းများနှင့် နိုင်ငံပိုင်စီးပွားရေးလုပ်ငန်းများကို စုပေါင်း၍ <strong>ပြည်သူ့ကဏ္ဍ</strong> ဟု ခေါ်သည်။</p>
        </div>
    </div>
    <div class="container">
        <h1> ပြည်သူ့အသုံးစရိတ်များ၏သဘောသဘာဝနှင့်အမျိုးအစားများ </h1>

 <p>အစိုးရနှင့် ပြည်သူ့အာဏာပိုင်အဖွဲ့အစည်းများ၏ အသုံးစရိတ်များကို ပြည်သူ့အသုံးစရိတ်များဟု ခေါ်သည်။ အထက်တွင်ဖော်ပြခဲ့သည့်အတိုင်း ပြည်သူ့အသုံးစရိတ်များ၏သဘောသဘာဝမှာ စုပေါင်း စားသုံးမှုနှင့် စုပေါင်းရင်းနှီးမြှုပ်နှံမှုအသွင်ဆောင်သည်။ စုပေါင်းစားသုံးမှုသဘောဆောင်သော အစိုးရ၏ စားသုံးမှုအသုံးစရိတ်များကို သာမန်အသုံးစရိတ်များဟုခေါ်၍ စုပေါင်းရင်းနှီး မြှုပ်နှံမှုသဘောဆောင်သော အစိုးရ၏ရင်းနှီးမြှုပ်နှံမှုအသုံးစရိတ်များကို ငွေလုံးငွေရင်းအသုံးစရိတ်များ ဟုခေါ်သည်။ </p>

 <p>ပြည်သူ့အသုံးစရိတ်များကို အောက်ပါအတိုင်း အမျိုးအစားခွဲခြားနိုင်သည်။ </p>

<h3>(၁) နိုင်ငံတော်ကာကွယ်ရေးအတွက်အသုံးစရိတ်များ</h3>

<h3>(၂) တရားဥပဒေစိုးမိုးရေးနှင့် ရပ်ရွာအေးချမ်းသာယာရေးအတွက်အသုံးစရိတ်များ</h3>

<h3>(၃) လူမှုရေးလုပ်ငန်းများအတွက်အသုံးစရိတ်များ</h3>



<h3>(၄) မရှိမဖြစ်ဝန်ဆောင်မှုလုပ်ငန်းများအတွက်အသုံးစရိတ်များ</h3>

<h3>(၅) စီးပွားရေးတိုးတက်မှုအတွက်အသုံးစရိတ်များ </h3>

 <p>(၁) နိုင်ငံတော်ကာကွယ်ရေးအတွက်အသုံးစရိတ်များ။

အစိုးရ၏ အဓိကအကျဆုံးရည်မှန်းချက် တစ်ရပ်မှာ နိုင်ငံတော်ကာကွယ်ရေးနှင့်စောင့်ရှောက်ရေးဖြစ်သည်။ သို့ဖြစ်၍ နိုင်ငံတော်ကာကွယ်ရေးအတွက် လိုအပ်သောအသုံးစရိတ်များကို ကျခံသုံးစွဲရမည်ဖြစ်သည်။ </p>

 <p>(၂) တရားဥပဒေစိုးမိုးရေးနှင့်ရပ်ရွာအေးချမ်းသာယာရေးအတွက်အသုံးစရိတ်များ။ ။ တရားဥပဒေစိုးမိုးးေရးနှင့်ရ​ပ်ရွာအေးချမ်းသာယာမှုရှိစေရန်အတွက် အစိုးရသည် တရားဥပဒေများ ပြဌာန်းခြင်း၊တရားရုံးများ ဖွဲ့စည်းတည်ထောင်ခြင်း၊ ရဲတပ်ဖွဲ့များဖွဲ့စည်းခြင်း၊ လူဝင်မှုကြီးကြပ်ရေးရုံးများဖွင့်လှစ်ခြင်း စသည့်လုပ်ငန်းများကို ဆောင်ရွက်ရသည်။ သို့ဖြစ်၍ ဤလုပ်ဆောင်ချက်များအတွက် အသုံးစရိတ်များတွင် သုံးစွဲရသည်။ </p>

 <p>(၃) လူမှုရေးလုပ်ငန်းများအတွက်အသုံးစရိတ်များ။ ။ အစိုးရ၏ အရေးကြီးသောလုပ်ငန်းတစ်ရပ်မှာ လူမှုရေးလုပ်ငန်းများကို ပံ့ပိုးဆောင်ရွက်ရန်ဖြစ်သည်။ လူမှုရေးလုပ်ငန်းများတွင် ပညာရေး၊ ကျန်းမာရေး၊ ယဉ်ကျေးမှု၊ ပြန်လည်နေရာချထားရေး၊ ဘိုးဘွားရိပ်သာများ၊ မိဘမဲ့ကလေးများ ဂေဟာစသည်တို့ အကျုံးဝင်သည်။ လူမှုရေးလုပ်ငန်းများကို အများကောင်းကျိုးပြုလုပ်ငန်းများ ဟုလည်းခေါ်သည်။ ဤလုပ်ငန်းများအတွက် အစိုးရသည် အသုံးစရိတ်များသုံးစွဲရသည်။ အစိုးရက ဤသို့ လူမှုရေးလုပ်ငန်းများကို ဆောင်ရွက်ပေးခြင်းဖြင့် ပြည်သူများအကြားဝင်ငွေကွာဟမှုကို လျော့နည်း စေသည်။ ထို့ပြင်အစိုးရသည် အသက်အရွယ်ကြီးရင့်သူများ၊ မသန်စွမ်းသူများကို လိုအပ်လျှင် လိုအပ်သလို ပင်စင်လစာထောက်ပံ့ကြေးများပေးခြင်းဖြင့် ထိုသူများ၏ စားဝတ်နေရေးအတွက်အခက်အခဲမရှိ ပြေလည် စေပြီး၊ ပညာရေး၊ ကျန်းမာရေးလုပ်ငန်းများ ဖြည့်ဆည်းပေးခြင်းဖြင့် ဆင်းရဲချို့တဲ့သူများအတွက် အထောက် အပံ့ဖြစ်စေသည်။ </p>

 <p>(၄) မရှိမဖြစ်ဝန်ဆောင်မှုလုပ်ငန်းများအတွက် အသုံးစရိတ်များ။ ။ မရှိမဖြစ်ဝန်ဆောင်မှုလုပ်ငန်း များ တွင် မြူနီစီပယ်လုပ်ငန်းများ ၊ မြို့ပြပို့ဆောင်ရေးလုပ်ငန်း များ၊ အဝေးပြေးပို့ဆောင်ရေးလုပ်ငန်းများ၊ ရေကြောင်းပို့ဆောင်ရေးလုပ်ငန်းများ၊ စာတိုက်နှင့်ကြေးနန်း ဆက်သွယ်ရေးလုပ်ငန်းများ စသည်တို့ပါဝင်သည်။ မြူနီစီပယ်လုပ်ငန်းများတွင်ရေ၊ လျှပ်စစ်မီး၊ သန့်ရှင်းရေး နှင့်လမ်းတံတားပြုပြင်ထိန်းသိမ်းရေးလုပ်ငန်းများ ပါဝင်သည်။ ဤလုပ်ငန်းများ၏ သဘောသဘာဝများမှာ ပြည်သူသုံးလုပ်ငန်းများ၏အသွင်ကိုဆောင်သည်။ </p>

 <p>(၅) စီးပွားရေးတိုးတက်မှုအတွက် အသုံးစရိတ်များ။ ။ အထက်တွင်ဖော်ပြခဲ့သော အသုံးစရိတ်များ အားလုံးသည် တိုင်းပြည်၏စီးပွားရေးလုပ်ဆောင်ချက်များပေါ်တွင် အကျိုးသက်ရောက်မှုရှိသည်ချည်းသာ ဖြစ်သည်။ သို့ရာတွင် တိုင်းပြည်၏စီးပွားရေးတိုးတက်စေရန်ဟူသော ရည်ရွယ်ချက်ဖြင့် သီးသန့်သုံးစွဲသော အသုံးစရိတ်များလည်းရှိသည်။ ဥပမာအားဖြင့် အချို့ကုန်စည်များ၏ ထုတ်လုပ်မှုနှင့် သုံးစွဲမှုတိုးတက်စေရန် အတွက် ထောက်ပံ့ကြေးများ ပေးခြင်းမျိုးဖြစ်သည်။

အစိုးရသည် မကြာခဏဆိုသလိုပင် လုပ်သားများကို လုပ်ငန်းတစ်ခုမှတစ်ခုသို့လည်းကောင်း ဒေသတစ်ခုမှတစ်ခုသို့လည်းကောင်း ရွှေ့ပြောင်းလုပ်ကိုင်စေရန်အတွက် အသုံးစရိတ်များကျခံသုံးစွဲလေ့ ရှိသည်။ ထို့အတူ ကုန်ထုတ်လုပ်ငန်းများကို ဒေသအသစ်များ၊ လုပ်ငန်းအသစ်များသို့ ပြောင်းရွှေ့လုပ်ကိုင် စေလိုသော ရည်ရွယ်ချက်ဖြင့်လည်း အသုံးစရိတ်များသုံးစွဲလေ့ရှိသည်။ ဤမျှသာမက အစိုးရသည် တိုင်းပြည်၏စီးပွားရေးတိုးတက်မှုအတွက် လိုအပ်သောစက်မှုလက်မှုလုပ်ငန်းများတည်ထောင်၍ ရင်းနှီးမြုပ်နှံလေ့ရှိသည် ။ </p>
</body>


<style>
body {
    font-family: 'Myanmar Text', sans-serif;
    background-color: #f4f4f9;
    color: #333;
    line-height: 1.6;
    margin: 0;
    padding: 20px;
}

.container {
    max-width: 800px;
    margin: auto;
    background: white;
    padding: 20px;
    box-shadow: 0 4px 8px rgba(0, 0, 0, 0.2);
    border-radius: 10px;
}

h1 {
    text-align: center;
    color: #4CAF50;
}

.rule {
    background: #e8f5e9;
    border-left: 4px solid #4CAF50;
    margin: 20px 0;
    padding: 10px 20px;
    border-radius: 5px;
}

h2 {
    color: #388E3C;
}

p {
    color: #555;
    text-align: justify;
}
</style>