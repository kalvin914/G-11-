<!DOCTYPE html>
<html lang="my">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ဘဏ်အမျိုးအစားများ</title>
    <link rel="stylesheet" href="styles.css">
</head>
<body>
    <div class="container">
        <h1>ဘဏ်အမျိုးအစားများ</h1>

        <div class="content">
            <p>ဘဏ်ဆိုသည်မှာ ဘဏ်၏လုပ်ဆောင်ချက်များဖြစ်သည့် အပ်ငွေလက်ခံခြင်းနှင့် ချေးငွေထုတ်ချေးတို့ကို လုပ်ဆောင်သည့်အဖွဲ့အစည်းဖြစ်သည်။ ဘဏ်များ၏ သီးသန့်လုပ်ငန်းများအလိုက် ဘဏ်အမျိုးအစားများ အမျိုးမျိုးကွဲပြားနေသည်။ အဓိကအားဖြင့် <strong>ဗဟိုဘဏ်</strong>နှင့် <strong>အခြားဘဏ်</strong> ဟူ၍ နှစ်မျိုးနှစ်စားခွဲခြားနိုင်သည်။ တစ်ဖန် အခြားဘဏ်များကို <strong>ကူးသန်းရောင်းဝယ်ရေးဘဏ်များ</strong> နှင့် <strong>ဖွံ့ဖြိုးရေးဘဏ်များ</strong> ဟု နှစ်မျိုးခွဲနိုင်သည်။ တစ်ဖန် အခြားဘဏ်များကို ကူးသန်းရောင်းဝယ်ရေးဘဏ်များနှင့် ဖွံ့ဖြိုးရေးဘဏ်များ ဟု နှစ်မျိုးခွဲနိုင်သည်။ ဖွံ့ဖြိုးရေးဘဏ်များတွင် စက်မှုဖွံ့ဖြိုးရေးဘဏ်များ လယ်ယာဖွိ့ဖြိုးရေးဘဏ်များ မြေယာဖွံ့ဖြိုးရေးဘဏ်များနှင့် သမဝါယမဘဏ်များ စသည်ဖြင့် ပါဝင်သည်။

            <p>ဗဟိုဘဏ်သည် နိုင်ငံတစ်နိုင်ငံတွင် တစ်ခုတည်းသာရှိသောဘဏ်ဖြစ်သည်။ အခြားဘဏ်များနှင့် များစွာကွာခြားသည်။ အဘယ်ကြောင့်ဆိုသော် အခြားဘဏ်များမှ တာဝန်ယူဆောင်ရွက်သော လုပ်ဆောင်ချက်များကို ဆောင်ရွက်ခြင်းမရှိသောကြောင့်ဖြစ်သည်။ ဗဟိုဘဏ်သည် အခြားဘဏ်များကိုထိန်းချုပ်ရန်နှင့် အစိုးရ၏ ငွေကြေးပေါ်လစီကို အကောင်အထည်ဖော်ရန် တည်ထောင်ထားသော ဘဏ်ဖြစ်သည်။</p>

           
            <p>ကူးသန်းရောင်းဝယ်ရေးဘဏ်များသည် အဓိကအားဖြင့် ကုန်သွယ်ရေးနှင့် ကူးသန်းရောင်းဝယ်ရေးလုပ်ငန်းများအတွက်နှင့် စီးပွားရေးလုပ်ငန်းများ လည်ပတ်ရန်အတွက် အတိုးယူ၍ ငွေထုတ်ချေးသော ဘဏ်ဖြစ်သည်။ ပုဂ္ဂလိကငွေကြေးလိုအပ်သူများအားလည်း ချေးငွေထုတ်ချေးသည်။</p>

           
            <p>ဖွံ့ဖြိုးရေးဘဏ်များတွင် ပါဝင်သော <strong>စက်မှုဖွံ့ဖြိုးရေးဘဏ်များ</strong>၊ <strong>လယ်ယာဖွံ့ဖြိုးရေးဘဏ်များ</strong>၊ <strong>မြေယာဖွံ့ဖြိုးရေးဘဏ်များ</strong> နှင့် <strong>သမဝါယမဘဏ်များ</strong> သည် သက်ဆိုင်ရာလုပ်ငန်းကဏ္ဍအလိုက် လုပ်ငန်းတည်ထောင်ရန် လိုအပ်သော မတည်ရင်းနှီးငွေကို ကာလရှည်ထုတ်ချေးသည်။</p>
        </div>
    <div class="container">
        <h1>သာမန်ရငွေများ</h1>
        <p>သာမန်ရငွေများရရှိရာ အဓိကဇာစ်မြစ်များမှာ အောက်ပါအတိုင်းဖြစ်သည်။</p>
        <ul>
            <li>အခွန်များ</li>
            <li>ထည့်ဝင်ကြေးများ</li>
            <li>အခွန်တော်များနှင့် အခငွေများ</li>
            <li>ထောက်ပံ့ကြေးနှင့် အလှူငွေများ</li>
            <li>အခြားရငွေများ</li>
        </ul>

        <h2>(၁) အခွန်များ</h2>
        <p>အခွန်များမှာ တရားဥပဒေနှင့်အညီ အစိုးရသို့မပေးမနေရပေးဆောင်ရသော ငွေကြေးဖြစ်သည်။ ယေဘုယျအားဖြင့် အခွန်များသည် အစိုးရအတွက်သာမန်ရငွေရရှိရာ အရေးကြီးဆုံး ဇာစ်မြစ်ဖြစ်သည်။ နိုင်ငံသားတိုင်း တရားဥပဒေနှင့်အညီ အစိုးရသို့အခွန်ပေးဆောင်ရန် တာဝန်ရှိပေသည်။</p>

        <h2>(၂) ထည့်ဝင်ကြေးများ</h2>
        <p>ထည့်ဝင်ကြေးများမှာ နိုင်ငံပိုင်စီးပွားရေးလုပ်ငန်းများက အစိုးရသို့ တိုင်းပြည်၏တရားဥပဒေများ၊ စည်းမျဉ်းစည်းကမ်းများနှင့်အညီ ထည့်ဝင်ရသောငွေများဖြစ်သည်။</p>

        <h2>(၃) အခွန်တော်များနှင့် အခငွေများ</h2>
        <p>အခွန်တော်များ ဆိုသည်မှာ နိုင်ငံတော်ပိုင်ပစ္စည်း ဥစ္စာများကိုသုံးစွဲသည့်အတွက်အစိုးရသို့ပေးရသောငွေကြေးဖြစ်သည်။ ဥပမာအားဖြင့် နိုင်ငံတော်ပိုင် အင်းများတွင် ငါးဖမ်းခွင့်အတွက် အင်းခွန်၊ သစ်ထုတ်လုပ်ခွင့်အတွက် သစ်တောခွန်၊ သတ္တုတူးဖော်ခွင့်အတွက် သတ္တုတွင်းခွန်ကို ပေးဆောင်ရသည်။</p>

        <h2>(၄) ထောက်ပံ့ကြေးနှင့် အလှူငွေများ</h2>
        <p>အစိုးရများသည် အလှူငွေနှင့် အကူအညီများကို လက်ခံရရှိသည် ဖြစ်ရာ ၎င်းတို့သည်လည်း ပြည်သူ့ရငွေများ၏တစ်စိတ်တစ်ဒေသဖြစ်သည်။</p>

        <h2>(၅) အခြားရငွေများ</h2>
        <p>အခြားရငွေများတွင် ဒဏ်ကြေးငွေများ၊ အစိုးရထီမှ အမြတ်ငွေများ၊ ကျောင်းလခများ၊ ပြတိုက်ဝင်ကြေးများ၊ အပန်းဖြေဥယျာဉ်ဝင်ကြေးများ စသည်တို့ပါဝင်သည်။</p>
    </div>
    <div class="container">
       <h1>တိုက်ရိုက်ခွန်များ</h1>
        <p>တိုက်ရိုက်ခွန်များ။ ။တိုက်ရိုက်ခွန်များမှာလူပုဂ္ဂိုလ် သို့မဟုတ် လုပ်ငန်းအပေါ်တွင် စည်းကြပ်သောအခွန် ဖြစ်ပြီး အခွန်၏ဝန်ထုပ်ကို အခြားလူပုဂ္ဂိုလ် သို့မဟုတ် လုပ်ငန်းများသို့လွှဲပြောင်း၍ မရသောအခွန်များ ဖြစ်သည်။</p>

<p>တိုက်ရိုက်ခွန်များကို အမျိုးအစားခွဲခြားနိုင်သည်။ အဓိကအကျဆုံး တိုက်ရိုက်ခွန်အမျိုးအစားမှာ ဝင်ငွေခွန်ဖြစ်သည်။ ဝင်ငွေခွန်ဆိုသည်မှာ လူပုဂ္ဂိုလ်နှင့်လုပ်ငန်းများ၏ ဝင်ငွေအပေါ်တွင် စည်းကြပ်သောအစွန်ဖြစ်သည်။ ဝင်ငွေခွန်တွင် အမြတ်ခွန်၊ ကော်ပိုရေးရှင်းခွန် ၊ လစာခွန်၊ အတိုးနှင့်ငှားခတို့အပေါ်တွင် စည်းကြပ်သောအခွန် စသည်တို့အကျုံးဝင်သည်။ အချို့တိုင်းပြည်များတွင် လက်ဆောင်ပစ္စည်းများ၊ အမွေပစ္စည်းများအသွင်ရရှိသော ဝင်ငွေများအပေါ်လည်း အခွန်ကောက်ခံခြင်းမျိုးတွေ့ရတတ်သည်။ လက်ဆောင်ပစ္စည်းများအပေါ်စည်းကြပ်သောအခွန်ကို လက်ဆောင်ခွန် ဟုခေါ်ပြီး အမွေရရှိသောပစ္စည်းအပေါ်ကောက်ခံသောအခွန်ကို အမွေခွန် ဟုခေါ်သည်။ အလားတူပင် အရင်းအနှီးအဖြစ်ထားရှိသောပစ္စည်းများတန်ဖိုးတက်လာခြင်းအပေါ် တစ်ခါတစ်ရံ အခွန်ကောက်ခံတတ်ပြီး၊ အရင်းတန်ဖိုးတိုးခွန် ဟုခေါ်သည်။အများအားဖြင့် အရင်းတန်ဖိုးတိုးပွားမှုကို ဝယ်ဈေးနှုန်းနှင့် နောက်ဆုံးရောင်းဈေးနှုန်းတို့၏ ခြားနားချက်ဖြင့် တိုင်းတာသည်။ အများအားဖြင့်တွေ့ရလေ့ရှိသော တိုက်ရိုက်ခွန်တစ်မျိုးမှာ ပစ္စည်းဥစ္စာခွန်ဖြစ်သည်။ပစ္စည်းဥစ္စာခွန်ဆိုသည်မှာ လူပုဂ္ဂိုလ် သို့မဟုတ် လုပ်ငန်းကပိုင်ဆိုင်သောဥစ္စာပစ္စည်းများအပေါ်တွင် စည်းကြပ်သောအခွန်ဖြစ်သည်။ ဥပမာ - မြေယာ၊ အိမ်၊ စတော့ရှယ်ယာများ၊ ယာဉ်များ၊တိရစ္ဆာန်များ စသည်တို့အပေါ်တွင် စည်းကြပ်သောအခွန် ဖြစ်သည်။</p><p> တိုက်ရိုက်ခွန်များကို အခြားပုဂ္ဂိုလ်များ၊ လုပ်ငန်းများသို့ ရွှေ့ပြောင်း၍မရပေ။ ထို့ကြောင့်ပင် တိုက်ရိုက်ခွန်များ၏ အားသာချက်တစ်ရပ်မှာ အခွန်ထမ်းဆောင်သော လူပုဂ္ဂိုလ် သို့မဟုတ် လုပ်ငန်းကို အတိအကျသိရှိသောကြောင့် အခွန်စည်းကြပ်ခြင်း၏ သီးသန့်ရည်ရွယ်ချက်ကို ထမြောက်အောင်မြင်အောင် ဆောင်ရွက်နိုင်သည်။ ဥပမာအားဖြင့် တိုက်ရိုက်ခွန်များမှာနှုန်းတိုးခွန်များ ဖြစ်လေ့ရှိသောကြောင့်လူမှုရေး ရည်မှန်းချက်တစ်ရပ်ဖြစ်သော ဝင်ငွေကွာခြားမှု လျော့နည်းစေရေးဟူသော ရည်မှန်းချက်ကိုပြည့်မြောက် စေနိုင်သည်။ တိုက်ရိုက်ခွန်များ၏ အားနည်းချက်တစ်ရပ်မှာလူပုဂ္ဂိုလ်များနှင့်လုပ်ငန်းများ၏ ဝင်ငွေနှင့် ပတ်သက်သော သတင်းအချက်အလက်ကို တိတိကျကျရရှိရန် ခက်ခဲသောကြောင့် အခွန်ရှောင်ကွင်းမှုများ ဖြစ်ပေါ်နိုင်ခြင်းဖြစ်သည်။</p>
    </div>
</body>
</html>
